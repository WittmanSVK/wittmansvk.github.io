---
layout: post
title: "Technológia NFC"
category: technológie
tags: NFC technologie informatika
date: 2018-03-07
author: František Ďurana
description: Článok o základe fungovania technológie NFC
---

Existuje mnoho spôsobov, ako zaplatiť za tovar alebo služby. Niektoré sú staré už stovky rokov, iné vznikli len teraz. Popularitu si v sú-
časnosti získavajú služby ako internet banking, mobile banking či platba
pomocou platobnej karty. Takmer každý z nás vlastní mobilný telefón. Ak
sa jedná o novší model, pravdepodobne už má zabudovaný NFC (Near
Field Communication) čip, ktorý umožňuje používateľom využívať svoj
mobilný telefón namiesto platobnej karty. Táto technológia je pomerne
nová, no rýchlo si získava popularitu hlavne medzi používateľmi smartfónov, tabletov a ďalších zariadení, pre ktoré vznikajú nové aplikácie a
služby využívajúce NFC čip.
Väčšinou sa čip využíva pre komunikáciu alebo výmenu údajov na malé vzdialenosti (asi do 10 cm), ktorá poskytuje prirodzenú ochranu proti rôznym druhom
útokov. Samotný proces komunikácie má viacero fáz.

## Bezpečnosť

Bezpečnosť by sa dala rozdeliť do dvoch skupín a to ochrana na systémovej úrovni a ochrana na úrovni
hardwéru. Táto technológia má veľký potenciál, k čomu jej dopomáha fakt,
že mobilný telefón máme prakticky neustále pri sebe a pre to nie je potrebné
mať so sebou ďalšie zariadenia. Postupne sa zvyšuje a j počet prevádzok, kde je
možné zaplatiť pomocou NFC.

## Technológia a ľudia.

Informačná spoločnosť v ktorej žijeme zasahuje do každej časti našich životov, teda aj do sféry financií. Klasické platobné metódy
v súčasnosti vytláčajú nové pohodlnejšie a rýchlejšie spôsoby platby. Jednou z
nich je aj NFC, ktorá umožňuje pohodlnú, bezpečnú a rýchlu platbu, pri ktorej
stačí len mobilný telefón. Nie je potrebné pamätať si ďalšie nové heslá, PIN kódy
a podobne, čo znamená zjednodušenie starostlivosti o finančné prostriedky bez
toho, aby poklesla úroveň ich zabezpečenia. Pretože veľmi často sa stáva, že ľudia
majú problém zapamätať si viacero hesiel alebo PIN kódov, takže si ich zapíšu v
blízkosti daného platobného zariadenia a tým uľahčia prácu zlodejom, ktorí sa
môžu ľahko dostať k ich peniazom. Dôležité je však mať zabezpečený mobilný
telefón, pomocou ktorého sa bezkontaktná platba má vykonať.

## Proces komunikácie

Proces komunikácie pomocou NFC vyžaduje dve zariadenia, a to inicilizátor
(spúšťač) a cieľový prístroj (prijímač). Ako spúšťače môžu slúžiť mobilné telefóny, tablety alebo terminály POS, ktoré slúžia na bezhotovostnú platbu. Technológia NFC umožňuje prácu v dvoch módoch.
Pri pasívnom móde cieľ prijíma energiu od spúšťača cez RF pole, ktoré spúšťač
vyžaruje. Pri aktívnom móde sú aj prijímač aj spúšťač poháňané vlastnými
nezávislými zdrojmi. Na začiatku komunikácie NFC spúšťač
hľadá všetky NFC ciele v okolí. Zariadeniam v okolí prístroja rozosiela správy,
na ktoré reagujú. Rozoznávame tri základné režimy komunikácie, ktoré sú dostupné pre mobilné
zariadenia:
* Čítanie/zapisovanie (čítanie alebo zapisovanie dát z alebo do pasívneho
NFC čipu)
* Peer-to-Peer (P2P) (obojsmerná komunikácia medzi zariadeniami NFC)
* Card emulation (zariadenie NFC sa v tomto režime správa ako NFC čipová
karta)


V jednom momente môže byť aktívny len jeden režim. To znamená, že používateľ
musí manuálne zvoliť, aký režim sa bude používať, no je možné dáta posielať a
zároveň aj prijímať. Na zariadeniach, ktoré používajú operačný systém
Android a NFC je na nich aktivované sa proces hľadania cieľov v okolí spustí automaticky po odblokovaní obrazovky a pokračuje dovtedy, kým nie je identifikované
dané zariadenie.
