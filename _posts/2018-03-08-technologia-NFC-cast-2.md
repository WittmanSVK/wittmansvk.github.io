---
layout: post
title: "Ďalšie aspekty technológie NFC"
category: technológie
tags: NFC technologie informatika
date: 2018-03-08
author: František Ďurana
description: Ďalšie aspekty technológie NFC
---

## Konkurenčné služby

Samozrejme, existujú aj ďalšie služby s podobným zameraním, ktoré na svojom
mobilnom telefóne môžete využiť. Veľmi rozšírená je služba Bluetooth, ktorá sa
používa už viac ako desaťročie. Hlavnou výhodou tejto technológie je
vzdialenosť, na ktorú je možné dáta odosielať. Tá je pri mobilných telefónoch s
použitím Bluetooth až 10 metrov, oproti 10 cm pri NFC. Väčší dosah však
zmenená aj vyššiu spotrebu energie. NFC dokáže rýchlejšie vytvoriť spojenie,
no prenosová rýchlosť je omnoho nižšia, preto by bolo ideálne vzájomné prepojenie oboch služieb, pri ktorom by sa využívali vlastnosti oboch, čo by pomohlo
odstrániť jednotlivé nedostatky.

##  Bezpečnosť NFC

Pasívne útoky, ktoré sú zamerané na sledovanie a získavanie dát môžu byť pre
bezkontaktnú platbu nebezpečné a to viacerými spôsobmi. Nejde tu len o stratu
súkromných informácií, ale často býva táto fáza nasledovaná nebezpečnejšími
útokmi. Technológia NFC je v tomto ohľade považovaná za bezpečnú, pretože
pracuje len na malé vzdialenosti, no implementácia NFC často vyžaruje viac RF
energie ako je potrebné, čo môže spôsobovať problémy.
V súčasnosti je prenosový výkon spúšťačov a citlivosť prijímačov na zariadeniach
veľmi rozmanitá. Založené sú na technológií RFID (Radio Frequency Identification). Pri prenose je možné v niektorých prípadoch signál zachytiť aj na
niekoľko metrov, čo predstavuje omnoho väčšiu oblasť, než v akej by mala komunikácia prebiehať. Pre optimálnu komunikáciu by mala byť táto hodnota
regulovateľná, čo by zmenšilo riziko odpočúvania dát z NFC zariadení.
Otvorený kanál medzi zariadeniami, ktoré sú prepojené pomocou NFC sa uzatvára len v prípade, ak na ňom neprebieha žiadna aktivita. Útok však môže nastať, ak zariadenie, ktoré kanál opúšťa ho správne neuzatvorí, potom je možné
sa pripojiť z pôvodného umiestnenia zariadenia a získať citlivé údaje o používateľovi.


Zariadenia, ktoré majú implementovaný čip NFC sa dajú využívať aj ako cestovný lístok, letenka, elektronická vstupenka a pod. Vo vývoji sú aj aplikácie,
ktoré by mali zjednodušiť zdieľanie osobných údajov medzi používateľmi.
Veľmi dôležitým aspektom sú tzv. NFC tagy, ktoré rozširujú použitie NFC čipu
aj do zariadení bez napájania, takže sa dajú využiť prakticky kdekoľvek a kedykoľvek. Potenciál má táto služba aj pri autorizácií, pri ktorej by bolo možné
využiť implementovaný NFC čip. Ďalšou možnosťou je spolupráca technológie
NFC a Bluetooth alebo Wi-fi, pri ktorej by sa NFC využilo na vytvorenie spojenia medzi zariadeniami a na odosielanie dát by sa použila iná služba, ktorá
disponuje vyššou prenosovou rýchlosťou.
