---
layout: default
title: O mne
---

### O mne v krátkosti

Som študent, ktorý navštevuje tretí ročník Fakulty informatiky a informačných technológií STU v Bratislave.
Počas svojho štúdia som pracoval na [viacerých zaujímavých projektoch](/skola/projekty/index.html), ktoré postupne utvárali moje ďalšie
smerovanie v informatickom svete.

## Hobby a voľný čas

Študujem informatiku, no informačné technológie samozrejme nie sú to jediné, čo ma zaujíma
a čomu venujem svoj voľný čas. Vzhľadom na to, že počas práce na projektoch a príprave
do školy trávim väčšinu času ponorený do kresla, snažím sa voľné chvíle využiť aktívnym pohybom, či už sú to prechádzky, bicykel alebo rôzne športy. Práve prechádzky,
najmä tie v prírode, mi najviac pomáhajú zregenerovať svoju myseľ a odpočinúť si od psychickej záťaže.
Vysoká škola totiž dokáže byť niekedy veľmi náročná. Ale život je krásny. Ako som už spomenul, venujem sa aj športom,
to však na rekreačnej úrovni (najmä basketbal, futbal či bedmintom). Ak sa mi práve nechce dýchať
čerstvý vzduch vonku, rád podľahnem čaru knihy a prenesiem sa na úplne iné miesta vo svojej fantázií. Čo sa týka čítania,
obľubujem najmä motivačnú až ezoterickú literatúru, v ktorej sú často ukryté potrebné životabudiče.

## Cestovanie

V posledných dvoch rokoch sa práve cestovanie a spoznávanie nových častí nášho nádherného sveta stalo
pre mňa skvelým spôsobom trávenia voľného času. Pri spoznávaní krás nie som veľmi vyberavý, vyhovujú mi historické
pamiatky, vojnové pamätníky, hrady, múzeá či galérie ale aj parky a sady. Cestovanie má mnoho benefitov a  myslím,
že človek cestovaním len získa.

## História

Už odmalička som sa zaujímal o históriu. Niekto známy povedal, že ak si nepamätáme históriu, musíme ju prežiť
znova. A to by často asi nebolo úplne vhodné. Najviac ma z histórie láka práve obdobie druhej svetovej vojny, najväčšieho
vojenského konfliktu v dejinách ľudstva. Druhá svetová vojna je plná rôznych zaujímavostí, človek však musí často
pátrať dlho, aby sa dostal ku skutočnej pravde. Tu skutočne platí, že históriu píšu víťazi. K tomuto historickému obdobiu sa viaže aj prezývka, podľa ktorej je pomenovaný môj repozitár. [Michael Wittmann](http://warfarehistorynetwork.com/daily/wwii/legendary-panzer-ace-michael-wittman/) bol jedným z najväčších tankových es celej histórie a práve preto som si zvolil práve toto meno.
